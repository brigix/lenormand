#1*Raitelis
*Nauja, naujienos, pranešimas, žinių nešėjas;Greitas, trumpas;Susitikimai, bendravimas;Veiksmas, judėjimas;Kelionės.
*Mercury, Aquarius
*Kokios žinutės ir naujienos ateina apie situaciją?
*Taip
*RAITELIO korta yra tik žinių nešėjas, ir šios žinios skirtos klausiančiajam. Žinios svarbumas gali priklausyti nuo to kaip arti klausiančiojo kortos yra raitelio korta, o kartais ar ši žinia iš toli ar arti. Klausiančiajam raitelio korta laikoma palankia, o jos nešamos žinios priklauso nuo greta jos esančių kortų. Jei šalia jos yra blogos kortos – žinios bus nemalonios, šalia esančios geros kortos reikš geras žinias, viltį, idėjas, naujus planus, problemos sprendimo būdą. Žinios gali būti perduotos laišku, elektronine žinute, telefono skambučiu, tai gali būti ir siuntinys. Taip pat ši korta gali reikšti svečią, žmogų iš kurio sužinosite svarbių naujienų. Kartais gali reikšti ryšį su užsienio šalimis, transporto priemonę, o kartais – sparčią įvykių eigą. Tai veiksmo ir laiko korta.
*Naujos galimybės, sunkumų įveikimas, daug žadantis pokalbis. Greitas kilimas karjeros laiptais. Pasiuntinys, darbas pašte, transporto, krovinių pristatymo verslas, greiti pinigai, samdomas darbuotojas, rizika.
*Santykiai
Daug susitikimų ir pažinčių. Naujas kandidatas, nauji santykiai, naujas įsimylėjimas, aistros pliūpsnis. Vidinės aistros. Jei susipykote – šis žmogus grįš. Trumpi santykiai. Jei raitelis joja link vyro ar moters kortos – grįžta, o jei nuo, tai išvyksta.
*Sveikata
Sveikata gera, tačiau gali neatsargiai elgdamasis susižeisti.
Žmogus sveikimo kelyje. Nauji gydymo metodai.
Bėgiojimas, pasivaikščiojimas.
Kartais reiškia viduriavimą (ypač jei šalia Žuvų korta).
*
Būtina veikti greitai, greitis – sėkmės garantas.
#2*Dobilas
*Pagrindinės Dobilas reikšmės
Laimė, sėkmė, šansas, prizas. Viltis tikėjimas. Rizika. Kryžius kaip apsauga.
*Jupiter, Sagittarius
*Kas atneš sėkmę?
*Taip
*DOBILO korta palanki klausiančiajam, esančių šalia (iš šonų, viršaus apačios) kortų reikšmes palengvina, tačiau Dobilo kortos poveikis trumpalaikis, todėl iškritus šiai kortai nereikėtų tikėtis ilgalaikės sėkmės. Ji kalba apie galimybes, žvirblis jau saujoje, bet galima pagauti ir gervę, antro šanso galimybė (kortos nr. 2 – kaip antras šansas), dažniausiai jis išsipildo. Jei esi visiškas kvailys, tada yra maža galimybė tą šansą pražiopsoti. Tai dažniausiai materialus prizas. Kiekvienas keturlapio dobilo lapas turi reikšmę: viltis, tikėjimas, meilė, sėkmė – svarbiausia šioje kortoje. Esanti netoli klausiančiojo kortos gali reikšti, kad jis(ji) sunkę minutę gali sulaukti pagalbos (laimė, džiaugsmas), jei korta toliau nuo klausiančiojo kortos – reikės pasistengti, kad išspręstumėte tai kas jums rūpi. Labai dažnai sunkumai šalia Dobilo kortos tik laikini. Jei ši korta krenta dėlionėje paskutinė – viskas pasibaigs gerai. Tai nuotaikos korta.
*Šansas užsidirbti gerą reputaciją ir sėkmę reikaluose. Paaukštinimas, skatinimas, nauja veikla (vieta, galimybės). Darbas kazino, žaidimų verslas, loterija. Viskas gerai, jei finansai buvo ne kokie – pagerės. Ši korta dažnai rodo žolininką, gydytoją kuris gydo žolelių pagalba.
*Šansas vienišai širdžiai. Visi nemalonūs klausimai bus išspręsti, susitaikymas, antras šansas. Jausmų šiltumas, harmonija, laimingi santykiai, jausmų paūmėjimas (gerąja prasme). Senos draugystės atkūrimas, atnaujinimas, o taip pat kažkokie nauji draugiški santykiai. Jei yra kažkokie santykiai, tada tų santykių sutvirtėjimas. Nelauktas susitikimas.
*Sveikata
Savijautos pagerėjimas, liga greitai praeis, viskas puiku. Jei žmogus serga, gali įvykti stebuklas ir jis gali pasveikti. Sėkmingas daktaro ar ligoninės pasirinkimas. Dvasinė ramybė, susiliejimas su gamta, buvimas gamtoje. Preparatai iš augalų, homeopatija, narkotikai. Reikia valgyti daugiau vaisių ir daržovių.
*
Laimingos žvaigždės nušviečia jums kelią.
#3*Laivas
*
Išvykimas, atvykimas, kelionė, atstumas. Transporto priemonė. Atskyrimas, išsiskyrimas. Užsienio (iš tolimų krantų). Permainos. Turtas.
*Jupiter, Aries
*Kur keliauti? Kokia kelionė?
*Galbūt
*
LAIVO korta - teigiama permainų korta. Ji rodo, kad klausiančiojo gyvenime atsiras kažkas naujo. Laivo simbolis tai nėra tas pats kas valtis, laivas sujungia kontinentus, tolimas šalis. Judėjimo, persikėlimo, kelionės, tuo pačiu ir išsiskyrimo korta. Išsiskyrimas – šioje kortoje tai nėra labai liūdnas, draskantis širdį. Išvažiavo ir grįžo. Ši korta dažniausiai pranašauja naujas, geras perspektyvas darbe, versle, tarpusavio santykiuose. Suteikia viltį, kad jus lydės sėkmė, situacija pagerės, net jei šiuo metu ji nėra gera. Prieš jus atsiveria potraukis, susidomėjimas dvasiniu tobulėjimu. Kelionės yra ne tik fizinės, bet ir dvasinės, todėl ši korta būdama dvasinio pasaulio pozicijoje, ar klausiant apie žmogaus dvasines vertybes reikš meditaciją, maldą, dvasines keliones sapnuose, klausiantysis gali įgyti aiškumą ir atrasti gyvenimo kryptį, pereiti į aukštesnį dvasinį lygį. Tai ypatingai gili korta, kelionėje gali parodyti  tiek vidinius, tiek ir iš išorinius jūsų dvasios kampus.  Tai pirmoji korta kuri atsako už ateitį. Iškritus šiai kortai pradedamas gražus pasakojimas – nuo šio momento prasideda, o kas prasideda pasako sekanti korta. Kai dėliojama dėlionė dėl veiklos rūšies, ši korta yra signifikatorius. Tai veiksmo korta.
*Verslas, darbas
Prekybos korta, sėkmingas verslas, pelnas.
Tarptautinė kompanija.
Importas, eksportas, pervežimai, laivyba.
Darbas kuriame reikia daug keliauti (stiuardesė, jūrininkas, kelionių agentas).
Veikla užsienyje.
Kad reikalai pajudėtų teigiama linkme reikia persikraustyti.
*Santykiai
Jei būsite atviri, nuoširdūs meilėje, gyvenimas atves jus į meilės uostą.
Kartais korta Laivas gali parodyti jūsų ar partnerio išėjimą (išplaukia meilė) – tai parodys šalia esanti korta.
Meilėje ši korta rodo daug emocijų bei nerimo, santykiai gali būti audringi, nestabilūs – kilti aukštyn ir leistis žemyn (kadangi vanduo kintantis).
Geri santykiai, bet nėra ilgesni nei raitelio kortoje. „Pas kapitoną kiekviename uoste po sužadėtinę.“
Vienumoje (kai pozicijoje yra viena korta) ši korta gali rodyti greitus jausmus.
Santykiai gali būti labai ilgi, kaip kad vanduo gilus.
Išsiskyrimas su draugu(ais) – likimo vedini draugai gali išsikraustyti.
Romanas su kitataučiu.
Romantiška kelionė.
Santykiai per atstumą.
Santykių atnaujinimui reikia pakeisti vietą.
*Sveikata
Sveikata gera, bet gali nurodyti į egzotines ligas.
Piktnaudžiavimas alkoholiu (ypač su žuvies korta) ar kitais preparatais.
Jūros liga, galvos svaigimas, viduriavimas.
Lengvabūdiškas elgesys su įsisenėjusia liga – liga aštrės.
Dvasiniai sutrikimai, depresija, stiprios emocijos( jei šalia yra korta mėnulis).
Jei žmogui reikia patarimo, tai gydymas vandeniu (užkalbėtas, šventas (jei yra šalia kryžiaus korta), iš kažkokių tai šaltinių vanduo).
*:
 Reikėtų užduoti sau klausimą, ar teisingu keliu einate.
#4*Namas
*
Namai, biuras, būstinė.Nekilnojamasis turtas.Prieglobstis.Dinastija, giminė, klanas, šeima.Pamatai, statyba.Stabilumas.Židinys.
*Moon, Taurus
*Kas vyskta namuose? Kokie šeimyniniai santykiai?
*Galbūt
*
NAMO korta – gera, galinga, stipri. Namai, nekilnojamas turtas – sandoriai, pardavimas, pirkimas, statyba. Gali būti ir kaip metafora, kad kažkas statoma – projektas, verslas, tinklalapis, ar tiesiogiai – namas, ofisas, kazino, saugykla. Tai struktūrizuota vieta, apsaugota nuo išorės, jos viduje yra saugu, stabilu – dinastija, giminė, klanas, šeima, stabilus fundamentas, pamatas. Kartu su blogomis kortomis gali buti nelabai gerai. „Pasaulis buvo namais, dabar namai karstas.“ Bet apskritai tai apsaugos korta, kosminė ašis. Todėl ji sumažina esančių šalia blogų kortų įtaką, kaip posakyje „mano namai – mano tvirtovė“. Namas tai struktūrizuota aplinka.
*Verslas
Vadovo pareigos.
Stabili padėtis, vieta darbe.
Komfortiška pozicija, harmoninga aplinka, situacija.
Patikimas projektas, be rizikos.
Darbo vieta namuose.
Verslas namuose, šeimos verslas.
Statybos verslas.
*Santykiai, meilė, draugystė
Tvarūs santykiai, šeima – kaip aukščiausia vertybė.
Harmonija ir pasitikėjimas.
Bendrų tikslų pasiekimas.
Susitupėjimas – šeimos sukūrimas.
Svarbi pažintis kuri pakeis jūsų gyvenimą.
Jaukus lizdelis, meilė, laimė.
*Sveikata
Patikima klinika, geri specialistai.
Įgimti geri genai.
Tinkamas sveikatai gyvenimo būdas.
Jei žmogus serga – išsigydys.
Stabili būsena.
Pailsėti, sveikti namuose.
*
Nerizikuokite, darykite tai ką darėte, ką mokate geriausiai daryti.
Namą galima nugriauti ir pastatyti kitą.
#5*Medis
*
Šaknys ir laja.Stiprybė, ištvermė.Sveikata, gyvybinės jėgos.Galimybės.
*Sun, South Lunar Nodes
*Kokia sveikata? Kaip sveikta įtakoja situaciją?
*Galbūt
*
MEDŽIO korta – teigiama korta. Ateities korta. Pagrindinė jos reikšmė siejasi su sveikata – fizine, psichologine, dvasine, vidiniais energijos resursais, ilgaamžiškumu. Sveikatos signifikatorius, ypač jei ji dėlionėje bus šalia Vyro ar Moters kortos. Kuo korta yra arčiau klausiančiojo kortos, tuo sveikata geresnė. Gali reikšti, kad reikia apvalyti organizmą, tada įgysite naujų jėgų.
Pagal šią kortą žiūrime šaknis, kilmę, paveldimumą, giminės karmą (paveldimumas, giminės prakeiksmai).
Galingumas, tvirtybė, jėga – ypač gyvenimo jėga, tvirtas sudėjimas, pasitikėjimas ir nepajudinamumas bet kokioje situacijoje. Lėtas, bet pastovus augimas. Kartais ji nusako ar žmogus rado savo vietą gyvenime, ypač jei ji randasi praeities pozicijoje. Išmintingos idėjos, teisingi tikslai. Kažkas turi įvykti ir tai išsipildys, todėl, kad šios situacijos neįmanoma išvengti, o ko neįmanoma išvengti parodys greta esančios kortos. Medis tai aukštųjų jėgų apsauga, tai tyla ir ramybė, siekis kilti aukštyn, tikėjimas savo teisumu. Tai viena ezoteriškiausių kortų, nes neįmanoma šias žinias įgyti greitai (tarkime po trijų dienų ar seminaro).
*Verslas
Plėtra.
Patikimumas, stabilumas, įsitvirtinęs verslas.
Tvirtas pagrindas kuris vėliau suteiks vystymąsi, augimą.
Lėtas, tačiau pastovus progresas, stabilumas darbe.
Gydymas, dvasinis tobulėjimas, joga.
Darbai susiję su medicina.
Gėlių, medžių, gydomųjų augalų auginimas (nepriklausantys darbai žemės ūkiui – tai daugiau Dobilo stichija).
Pagyvenusiems žmonėms – išėjimą į pensiją, gerą pensiją.
*Santykiai, meilė, draugystė
Kantrybė – raktinis žodis.
Nusistovėję, tvirti, rimti, ramūs, gilūs, pastovūs santykiai. Jungia bendri interesai ir supratimas.
Paprasta, natūrali meilė, be įvairių kompleksų.
Patikima, ištikima draugystė, senos draugystės atnaujinimas.
Karminiai, dvasiniai ryšiai.
Vienišiems – harmonijos siekis.
Medis duoda šešėlį – ši korta kartais rodo slapta meilę.
*Sveikata
Vegetarystė, sveika mityba.
Reikėtų pasirūpinti poilsiu ir nepersitempti.
Išvykti į tylią ir ramią vietą, pasėdėti po medžiu, pakvėpuoti grynu oru.
Reiki, joga, energijos srautų valdymas.
Pagal šią kortą žiūrime klausiančiojo gyvybines jėgas.
*:
Pasislėpti šešėlyje ir gerai apmąstyti susiklosčiusią situaciją, ypač pamastyti apie savo sveikatą
#6*Debesys
*
Grėsmės ženklas.Artėjantys nemalonumai.Neaiškumas.Trukdžiai.Karminė bausmė. Krizė.
*Neptune, Gemini
*Kas kelia sumaištį ir neaiškumus? Kas yra paslėpta?
*Ne
*DEBESYS korta – tai nėra audra ar tropinė liūtis. Debesys reiškė ribą tarp žemiškojo ir aukštesniojo pasaulių. Kuo debesys tamsesni, tuo negatyvesnis ženklas. Galbūt reikėtų atkreipti dėmesį į tai kaip autorius nupiešė šią kortą, tamsieji debesys arčiau klausiančiojo kortos ar toliau. Korta Debesys gali reikšti nemalonumus, kliūtis kurios trukdo pasiekti tikslą. Bet audra dar tik priešakyje, o ši korta tai perspėjimas, kad atslenka problemų metas. Versle tai neaiški, nesuprantama situacija. Reikia žiūrėti į aplinkines kortas ar debesys sklaidysis, ar jie grūsis. Yra saulę mėgstantys augalai ar augalai mėgstantys šešėlį. Kokioje situacijoje esate, labiau reikalingas šešėlis ar saulė, tokiu būdu ir priimame šią kortą kaip gerą ar blogą. Debesys yra ne todėl, kad aš noriu, tai yra aplinkybės kurias reikia tiesiog pergyventi.
*neaiškus, nesuprantamas verslas.*įtampa, diskomfortas, vidinės grėsmės.
*liga pradeda reikštis, artėja.
*pasirūpinkite pastoge, artėja audra.
#7*Gyvatė
*
Bloga moteris.Veikti slaptai, apgaulė.Varžovė.Pikta uošvė.Seksas, neištikimybė, išdavystė.Išmintis ir klastingumas.Sunkumai, problemos.
*Mars, Uranus, Scorpio
*Ko iš tikrųjų trokštama? Ar yra kas nors apgaulingo, manipuliuojančio?
*Ne
*
GYVATĖ korta – pirma tai išmintis, o tada klastingumas. Gyvatė kasmet keičia odą, todėl buvo laikytina atsinaujinimo simboliu, tačiau šioje kortoje pasireiškė tik blogiausi IN simboliai – apgaulė, melas, pataikavimas, išdavystė, JAN (vyriškųjų) simbolių šioje kortoje nėra. Tai pirmosios nuodėmės simbolis Rojaus sode. Tiksliai atitiktų posakis: sušildė gyvatę užantyje. Iš po skverno, slaptai, iš už nugaros. Dažniausiai tai uošvė (lapė tai anyta). Angis po šaltiniu. Juodieji burtai. Negera moteris visuose šio žodžių derinio reikšmėse. Blogai kai ši korta atsiduria šalia klausiančiojo kortos, vertėtų pamąstyti apie aplinkinius kurie supa šį žmogų. Nes jie gali bandyti apsimesti draugu, įgyti pasitikėjimą, pataikauti, o tuo pačiu apgaudinėti, išnaudoti, meluoti, klaidinti. Net gerų kortų apsuptyje ši korta perspėja apie pavojų, intrigas, nors jos ir būtų nematomos.
* Verslas apsukrus, kur reikia įvairiai išsisukinėti, bet kokiu atveju ji pasiekia užsibrėžtą tikslą, bet kokiais būdais. Gali ilgai tūnoti po akmeniu ir atėjus laikui pagauti savo grobį.*Kobra: namuose, darbe, kaimynė, kolega, meilužė. Intrigos, išnaudojimas, seksas kaip išdavystė, techniškas seksas.*greičiausiai reiškia sveikimą. Gydyme nuodų panaudojimas, procedūros kurios yra pavojingos.
*Elkitės išmintingai. Saugokite paslaptis, planus, nes gyvatė tai priešas apsimetantis draugu. Tačiau jums gali padėti kai kuriose situacijose ir viena kita intrigėlė.
#8*Karstas
*
Pabaiga, galas, nutraukimas, transformacija.Sunki liga, mirtina liga, mirtis.Slapta saugykla, atsargos, seifas, banko dėžutė.
*Pluto, Leo
*Kas buvo ar gali būti prarasta? Kas ignoruojama?
*Ne
*
KARSTAS korta – viena nepalankiausių kortų. Viskas blogai. Karstas susijęs su mirusiųjų pasauliu, o tai negatyviai įtakoja mūsų reikalus, verslą, sveikatą, santykius. Ir visa tai rišasi su atšalimu, mirtimi, veiklos pabaiga, problemomis, pinigų praradimu, bankrotu, net mirtimi. Senovėje skaitėsi, kad gerai turėti nusipirkus savo karstą, tada ilgai gyvensi. Tame karste būdavo laikomi įvairūs daiktai, iš čia išplaukia saugykla, banko seifas. Paslėpta, paslaptis kurios geriau neviešinti, nes pradės smirdėti. Reikia duoti laiko, kad užsimirštų, tada galės atgimti. Jei buvo krizė, tai gali būti lūžio taškas. Karstas siejamas su nauja, amžina gyvenimo vieta.
* Karstas tavo verslui, nebent darbas susijęs su laidotuvėmis.*Santykiai mirė, pabaiga, jie nesivystys.*liga, sunki liga, mirtina liga.
*Meskite tai ką pradėjote, nes nesugebėsite įgyvendinti, ir tai priklauso ne nuo jūsų.
#9*Puokštė
*
Dovanos, trumpalaikis džiaugsmas, sėkmė.Trumpai, greitai.Greiti pinigai.Šviežias, jaunas, žydintis.Ligų puokštė / žydinti sveikata.Trumpas romanas, vienkartinis pasimatymas, maloni draugija.
*Venus, Virgo
*Kas yra vertinama? Kokios dovanos yra gaunamos?
*Taip
*
PUOKŠTĖ korta – greita ir lengvabūdiška. Malonumas, jaunystė, šviežumas, džiaugsmas, geros emocijos, lengvabūdiškumas, nerimtumas. Šiuo metu mes džiaugiamės, gavome puokštę, tačiau ji greitai nuvys – laikinumo simbolis. Dovanotos gėlės tai dėmesio, palankumo, pagarbos, tyrų ketinimų, meilės ženklas. Gėlės tai grožio, jausmų simbolis, todėl gali reikšti gerą nuotaiką, savijautą, harmoniją, nuoširdumą, šeimyninę laimę, meilės jausmą. Ši korta silpnina blogų kortų reikšmes, bet nereikėtų pamiršti, kad ji laikinumo, nepastovumo simbolis.
* Greitas pinigų sukimasis, greiti pinigai, daug pinigų šaltinių.*Trumpalaikiai santykiai, greiti ir lengvabūdiški, gali būti net vienkartinis pasimatymas.*Gera sveikata. Gali būti ligų puokštė, tai jos nesunkios, ne chroniškos.
*Tai jūsų džiaugsmo valanda, todėl pasidalinkite, perduokite malonias emocijas aplinkiniams.
#10*Dalgis
*
Pavojus, žlugimas.Blogas ženklas, perspėjimas.Operacija, chirurginis įsikišimas.Santykių iširimas.Staigus išlaidų poreikis.
*Mars, Libra
*Ką reikia užbaigti, „nupjauti“? Arba kas buvo užbaigta?
*Ne
*
DALGIS korta – dažniausiai yra pavojinga, perspėja apie fatališkus įvykius – nelaimingus atsitikimus, traumas, griūtis, avarijas. Dalgis turi dvi reikšmes gerą ir blogą. Gera – ji apvalo, bloga – ji nupjauna galimybes. Tačiau daug dažniau į dalgį žiūrima kaip į negatyvų simbolį, mirties. Apie mirties temą šioje kortoje nekalbama, bet ji pavojinga, ir reikia tai prisiminti. Jei korta arti personalinės kortos, tai problemos gali būti rimtesnės. Dalgio kortai esant šalia klausiančiojo kortos – neverta rizikuoti, geriau atidėti reikalus vėlesniam laikui. Žmogus gali prarasti darbą, šeimą, draugus ir t.t. Verta atsižvelgti į šią kortą ir imtis priemonių.
* Atleidimas iš darbo, firmos bankrotas.*Santykių iširimas.*Operacija, chirurginis įsikišimas.
*Galite pasielgti dvejopai: elgtis ryžtingai ir siekti užsibrėžto tikslo, arba jo atsisakyti.
#11*Šluota
*
Šluota / botagas.Bausmė.Kerštas, blogos mintys, problemos.Smurtas, prievarta, ginčai.Grubūs seksualiniai žaidimai.Nauja šluota naujai šluoja.Apsivalymas.
*Mars, Scorpio
*Kas atneša skausmą? Kokia kaltė slegia? Kokia bausmė gaunama?
*Ne
*
ŠLUOTA korta – bausmės simbolis, konfliktai. Pykčiai šeimoje, tarp giminių, draugų. Nubausi, bet dažniausiai būsi nubaustas. Nemaloni situacija. Prisišnekėjimas, dėl palaido liežuvio gali turėti bėdų. Seni susitarimai bus peržiūrėti, naujos taisyklės, kadrų valymas – nauja šluota naujai šluoja. Kontrakto pažeidimai. Pasmerkimas, kritika. Šluota, kaip švaros simbolis, o antra – raganos simbolis. Botagas – bausmė, kad įtikti Dievui ir suteikti galimybę gauti derlių. Pėrimas stiprina vaisingumą, erekciją, ne tik vyrams, bet ir moterims. Senovėje botago naudojimas buvo ypač paplitęs, jį dažnai naudojo seksualiniams žaidimams aristokratija.
* kontrakto pažeidimai, kadrų mažinimas, naujas bosas, naujos taisyklės, sutarčių peržiūrėjimas.*barniai, seksualiniai žaidimai.*Kalba apie didelę vidinę įtampą, kuri gali privesti iki didelių problemų. Muštynės po kurių lieka sumušimai, traumos.
*Pats metas konfliktui, išmėžkite šiukšles iš namų, atsisakykite to kas nereikalinga (net ir santykių).
#12*Paukščiai
*
Paukščių turgus.Ginčai, apkalbos, gandai, nuogirdos, bereikšmiai pokalbiai.Kasdieniniai rūpesčiai, nežymūs sunkumai, rutina.Smulkūs.Triukšmingas, varginantis.
*Mercury, Sagittarius
*Apie ką yra susirūpinimas? Apie ką sklando apkalbos?
*Galbūt
*
PAUKŠČIAI korta –  būtų: bendravimas, komunikacija. Jokios dvasinės reikšmės šioje kortoje nėra. Paukščių turgus – triukšmas, pašnekesiai, šurmulys, judėjimas, kalba ne po vieną, o visi vienu metu, gandai. Kalbant apie santykius, verslą – triukšminga, smulku, vargina. Gavai – išleidai, nieko neliko, ir vėl pakartotinai tie patys veiksmai. Šeimyniniai barniai.
* smulkūs rūpesčiai, rutina, projekto vėlavimas, delsimas. Naujos profesijos mokymas, kvalifikacijos kėlimas.Netikėtas šansas, bet ši situacija nėra stabili, šia situacija reikės pasinaudoti.*Tai įsimylėjusių euforija. Bendri interesai su partneriu – pastovūs pokalbiai, labai įdomu bendrauti su partneriu.*Dažni galvos skausmai.
*neskubėkite, viską gerai apmąstykite.
#13*Vaikas
*
Naujas, pradžia.Nepatyręs, naivus, patiklus.Neįmanoma prognozuoti.Sunki pradžia.Žaidimas.
*Moon, 5 house
*Dėl ko kyla entuziazmas? Kokioje srityje yra nepatyrimas ar žaismingumas?
*Taip
*
VAIKAS korta – nekaltumo, paprastumo, nerūpestingumo, nuoširdumo, atvirumo simbolis. Žmogus yra atviras jį supančioms pasaulio naujovėms ir idėjoms. Tiesiogiai ji gali reikšti vaikus – vaiko gimimą, atsiradimą. Ši korta nėra tokia gera kaip daugelis ją mato, ypač suaugusių reikaluose. Tai gali būti baimės nebuvimas, rizika, infantiliškumas. Šioje kortoje išreikšti visi vaiko privalumai ir trūkumai – atvirumas, kvailumas, švelnumas ir net žiaurumas. Tai, tai ko negalime įtakoti, paveikti, prognozuoti. Gali būti įvairūs žaidimai, net ir meilės. Jei buriama vaikui, tai ši korta naudojama kaip signifikatorius.
* naujas verslas, kuriame neturi kompetencijos, patirties, žinių. Verslas dėl vaikų (pvz.: vaikiškų kalnelių verslas).*nauji santykiai, santykiai kaip žaidimas.*Silpna sveikata. Naujai atsiradusios ligos.
būkite žingeidus, atviras naujienoms, tarsi būtumėte vaikas kuriam viskas be galo įdomu.
#14*Lapė
*
Anyta, meilužė.Svajonė apie kailinius.Isterija, skandalai, intrigos.Pasiutligės nešiotojas, smulkios šukės, apsimetinėjimas, apgaulė, klasta.Egoizmas.
*Neptune, , Pluto
*Kokioje srityje yra savanaudiškumas, gudravimas? Kas yra daroma dėl išgyvenimo?
*Ne
*
LAPĖS korta – negera korta, apsimetimas, apgaulė, klasta, melas, veidmainystė, slaptumas, nesantaika, intrigos, paskalos. Meilužė kuri gali sugriauti šeimą dėl nieko, tiesiog šiaip, ir ne todėl, kad pati ištekėtų. Anyta – kuri marčią po truputį veja iš namų. Svajonė apie kailinius puikiai atspindi šią kortą – smulkus, negilus, individualus verslas (turgaus kioskelis), tai nėra kažkas didelio ar globalaus. Lapė kaip simbolis puikiai atitinka šios kortos reikšmes. Lapės korta esanti šalia klausiančiojo kortos perspėja, kad reikia pasisaugoti, nes kažkas gali apgauti. Nereikėtų pasitikėti šalia esančiais žmonėmis, kadangi jie gali apgauti net ir neturėdami piktų kėslų. Paslaptis, veidmainystė, gudrumas.
* smulkus verslas, apgavystė versle.*gali būti neištikimas.*Netiksli diagnostika, nors gydytojas būtų profesionalas.
*šiandien elkitės gudriai, slaptai, paslaptingai, išradingai.
#15*Lokys
*
Jėga, valdžia, įtaka, žiaurumas.Drąsa, įniršis.Nepajudinamas, tingus.Ištvermė.Lyderis, tėvas, patriarchas, globa.
*Jupiter, Taurus
*Kaip autoritetai įtakoja situaciją? Kokia tėvų, viršininkų įtaka?
*Galbūt
*
LOKIO korta – stiprus, vyriškas, drąsus, atsparus, ištvermingas, kilnus, sentimentalus, galintis atleisti, bet tuo pačiu – žiaurus, įsiutęs, tingus. Tai palanki klausiančiajam korta, jei ji šalia klausiančiojo kortos – turi galingą globėją. Tu jo neliesk ir jis prie tavęs nelys. Šeimos galva – patriarchas, vadas, lyderis. Gniuždo, spaudžia žemyn (charakteringa jam) – pasiima didžiausią dalį, skaito, kad viskas kas aplink jį priklauso jam. Griežta valdžia ir tuo pačiu ramus dalykinis šaltakraujiškas santykis. „Taiga – įstatymas, lokys – prokuroras“ – prisiminkite šią patarlę ir suprasite Lokio kortą.
* sėkmė bet kokioje veikloje. Vystymasis, paaukštinimas, karjera.*pasitikėk, bet tikrink. O šiaip santykiai tvirti. Meilėje jūsų mylimas žmogus kaip angelas saugotojas, saugos jus.*vidinė ir išorinė jėga. Apdovanojimas nauja energija.
*pasistenkite nepersivalgyti. Jūs jaučiatės tvirti, būkite gailestingesnis aplinkiniams.
#16*Žvaigždės
*
Svajonė, įkvėpimas.Troškimų, vilčių išsipildymas, teigiami pokyčiai.Gimė po laiminga žvaigžde.Romantiški, švelnūs santykiai.Perspektyvos.
*Jupiter, Aquarius
*Ko trokštama, kas yra svajonė?
*Taip
*
ŽVAIGŽDĖS korta – neutrali, daugiau susijusi su ateitimi korta. Šioje kortoje daugiau akcentuojamos dvasinės vertybės, menai – įkvėpimas, kūrybinis pakilimas, gabumai, talentas. Tačiau ji gali ir įspėti – gali susirgti žvaigždžių liga. Esanti šalia klausiančiojo kortos reiškia, kad jo svajonės išsipildys, kad gimei po laiminga žvaigžde, tai ne tiesiog dabar, bet ateityje viskas bus gerai. Raktinis žodis – „BUS“. Darbas su perspektyva, paaukštinimas darbe. Tai minia, kolegos, bendruomenė, kurie žiūri į tave pozityviai, simbiozė. Išgijimas, pagerėjimas, tačiau tai tik potencialios galimybės. Lyg šiaurės žvaigždė kuri rodo kelią, o prieisi tikslą vėliau. Blogų kortų apsuptyje reikš svajonių žlugimą, klaidas.
* Darbas į perspektyvą. Paaukštinimas.*romantiški, platoniški santykiai.*ateityje išgijimas, pagerėjimas.
*mąstykite apie toli siekiančius planus ir jų įgyvendinimą.
#17*Gandras
*
Didelė šeima.Namas.Vaikai, vaiko gimimas.Naujienos.Jaukus lizdelis.Išskristi peržiemojimui ir tada grįžti.Rūpinimasis vaikais ir tėvais.
*Jupiter, Uranus
*Kokie pokyčiai vyksta? Kokioje srityje?
*Galbūt
*
GANDRO korta – pokyčių korta (persikėlimas, persikraustymas, būsto keitimas). Gandras neša naujienas – apie vaikus, vaikų gimimą, tačiau tai gali būti ir metafora: naujų idėjų, projektų gimimas. Dieviškas gyvūnas kuris rūpinasi vaikais, seneliais. Pagrindinė kortos reikšmė šeima, jaukus lizdelis – ten kur malonu būti, malonūs žmonės, tai nėra namai mano tvirtovė. Gyveni didelėje šeimoje ne visuomet todėl, kad norisi, bet taip yra. Galbūt, kad pagerėtų gyvenimas reikia išvykti į šiltus kraštus kaip metafora (ten kur norisi, kur manai, kad geriau). Tai daugiau geros emocijos šeimoje nei materialiniai dalykai. Bendravimas su kaimynais.
* viskas puiku, nekilnojamas turtas.*harmoningi santykiai, jausmingumas, tačiau gali vienas iš partnerių išvykti paleistuvauti, bet būtinai sugrįš.*gera sveikata, sveikata gerėja, greitas sveikimas.
*reikalinga kaita, permainos. Kažką pakeiskite ar patobulinkite.
#18*Šuo
*
Šuo.Draugystė, pasitikėjimas, ištikimybė.Pagalba, apsauga.Ne lyderis.Nepamirškime, kad tai šuo – gali įkasti.
*Venus, 11house
*Kokia draugų įtaka? Kokie santykiai su draugais?
*Taip
*
ŠUNS korta – draugystė, pagalbą, pasitikėjimas, ištikimybė, gynyba. Korta pozityvi, draugiška. Šuo nėra svarbiausias šioje situacijoje, jis laukia, kad kažkas jam vadovautų. Taip pat tai apsaugos simbolis. Meilėje daugiau draugiški santykiai nei seksualiniai. Palankių kortų apsuptyje reikš draugų pagalbą, sėkmę. Neigiamų kortų apsuptyje reikėtų patikrinti draugus, galbūt kažkuris piktnaudžiauja jūsų draugyste, gali išduoti.
* darbas su draugais, darbas už atlygį. Dažniau darbas kai turi savo būdelę, ribą – mano asmeninis šuns reikalas.*šeimos gyvenime žmona ir vyras ne meilužiai, o daugiau kaip draugai. Patikimas partneris.*viskas gyja kaip ant šuns. Tačiau, kartais gali pritraukti ligą nuo kitų ant savęs. Jei iškrenta šuo pamąstyk, kieno ligą galėjai perimti.
*stiprinkite draugystę, jei reikia pagalbos drąsiai kreipkitės į draugus.
#19*Bokštas
*
Valstybinės įstaigos.Viešieji reikalai, visuomenės poreikiai.Aukštai sėdžiu, toli matau.Apsauga, gynyba.Pasislėpti bokšte.
*Saturn, Capricorn
*Kokios ambicijos? Kaip įstatymai gali įtakoti situaciją?
*Galbūt
*
BOKŠTO korta – ligoninė, oficialūs popieriai, sandoriai, sertifikatai, statuso patvirtinimas. Stabilumo, pastovumo, patikimumo simbolis. Geras ženklas jei Bokšto korta yra šalia klausiančiojo kortos, greičiausiai reikalai klostysis palankiai. Tai aukštas žmogus, perkeltine ir tiesiogine prasme. Aukštą postą užimantis žmogus. Žmogus kurį sunku pasiekti, prisibelsti, sunku kontaktuoti, nes jis nėra suinteresuotas šiuo kontaktu. Uždarumas – kartais reiškia, kad laikas iš pilies išeiti ir bendrauti su žmonėmis. Pastebėti laiku, nes esame aukštai, tai nėra netikėta. Blogų kortų apsuptyje Bokštas reikš problemas su valstybinėmis institucijomis, ligas ir kt. „Aukštame bokšte niekam nėra įėjimo“.
* stabilumas, stabilios pajamos, švarus verslas.*tvirti, patikimi, ilgalaikiai santykiai.*chroniškos ligos, reumatas, persišaldymas, stuburas, sąnariai, traumos, kritimas iš aukštai – perkeltine ir tiesiogine prasme.
*tvarkyti reikalus oficialiai.
#20*Parkas
*
Sociumas, žmonės, draugija.Vaidmuo visuomenėje.Socialiniai ryšiai, kontaktai, socializacija, būti matomu.Edeno sodas.Kontaktas su gamta.
*Venus, Libra
*Kaip sekasi socialinis gyvenimas, jo įtaka?
*Galbūt
*
PARKO korta – optimizmas, džiaugsmas, socialumas, socialiniai kontaktai, vaidmuo sociume. Atviri vakarėliai namuose, bohema, artistiškumas. Struktūrizuota erdvė kurioje žmonės ilsisi, atsipalaiduoja, bendrauja su kitais žmonėmis, tačiau tai gali būti ir apkalbų vieta. Kai diktuojamos mados, arba kai sekamos mados. Dažnai rodo, kad žmogus priklausomas nuo sociumo, praranda savo individualumą, ištirpsta sociume – būti, elgtis kaip visi. Jei diktuoji madas, tada gali būti surišta su „Pontu“, egoistiškumu – kai ignoruoju sociumą, vaikštau ne takeliais, o kaip patinka. Savęs demonstravimas, negatyviame aspekte, kaip čigoniškumas – daug aukso, ryškūs apdarai ir t.t. Tu gyveni rojuje, viskas gerai – finansai, sveikata. Nauda – sodas neša derlių, nors jis ir nėra pirmos reikšmės.
* geros pajamos, socialinis darbas, darbas su sociumu, personalu, „piaras“.*nerimti santykiai, maloniai praleistas laikas, epizodiški, neperauga į kažką daugiau.*gydaisi ne todėl, kad sergi, bet todėl kad madinga (madinga eiti pas psichologą).
*būtinas poilsis. Norint išspręsti iškilusias problemas kreipkitės pagalbos į pažįstamus žmones.
#21*Kalnas
*
Kliūtys, trukdžiai, gaišatis.Įveikti, atsitraukti ar eiti aplinkkeliu.Didelis, reikšmingas.Pasiekti viršūnę, iššūkis.
*Saturn, Capricorn
*Kokios kliūtys? 
*Ne
*
KALNO korta – pirmiausia tai sunkumai, trukdžiai, sulaikymas. Kuo arčiau klausiančiojo kortos, tuo didesnės, sunkesnės, reikšmingesnės gali būti kliūtys. Tai ne tik aplinkybės, problemos, bet ir žmonės trukdantys pasiekti tikslą. Problemos sprendimą galite rasti greta esančiose kortose. Jei šalimais esančios kortos blogos, problemos galite ir neišspręsti. Galima apeiti, perlipti, perskristi arba atsitraukti, korta nekalba apie tai, kad reikia būtinai įveikti tas kliūtis. Šios kliūties neįmanoma pašalinti, tik įveikti kitais būdais. Tai gali būti likimo siunčiama mums kliūtis. Kažkas didelio kas įtakoja tavo gyvenimą. Žygdarbis. Dideli žmonių kompleksai.
* Versle gali būti – “kalnas šlamančių”. Sunkus, kruopštus, nuobodus darbas.*kalnas skiria žmones, našlė – praradusi viltį, vienišas žmogus kalnuose.*Didelė įtampa, psichinis išsekimas.
*problemas spręskite apeinamaisiais keliais, nesistenkite tiesiogiai pašalinti kliūčių. Arba problemų sprendimą atidėkite.
#22*Kryžkelė
*
Pasirinkimas, sprendimas.Neaiški situacija.Nerimas, neracionalus pavojus.Nepastovumas.Judėjimas, dažnai be tikslo.Dvireikšmė korta.
*Uranus, Libra
*Kokie pasirinkimai? Kokios galimybės yra atviros?
*Galbūt
*
KRYŽKELĖS korta – pavojinga zona, ten kur mūsų gali laukti pasala. Ten kur mums reikia priimti sprendimą. Situacija kur nežinai kas tavęs laukia. Nepastovi situacija. Žmogus privalo priimti sąmoningą sprendimą, teisingą sprendimą, kitu atveju tai gali būti klaidinga pradžia. Kuo arčiau ši korta klausiančiojo kortos tuo priimtas sprendimas jam bus reikšmingesnis.
* nėra stabilumo, visą laiką situacija keičiasi, ir keičiasi ne į gerą.*nepastovumas, neištikimybė.*panašūs susirgimai kolektyve, minioje, šeimoje.
*pasirenkant gerai apmąstyk, gal tai svarbi pradžia.
#23*Pelės
*
Nemaloni korta.Pavogti, žiurkiavimas, praradimai, žlugimas.Smulkūs rūpesčiai, erzinančios smulkmenos.Užkrečiamos ligos.Seksualumas be meilės, vaisingumas.Savanaudiškumas visur ir visada, gauti naudos sau.Nuostoliai, skurdas.Nerimas.
*Saturn, Uranus
* Kas nyksta gyvenime? Dėl ko reikia susirūpinti? Kas kelia stresą?
*Ne
*
PELĖS korta – vagystės, skurdumas, nuostoliai, buitinių prietaisų gedimas, avarijos, ligos. Smulkios bėdos auga kaip snaigės. Ieškojimas smulkios, apgailėtinos, nereikšmingos naudos. Ši korta esanti šalia personalinės korto nežada nieko gero. Šioje situacijoje gali padėti tik geros kortos, tuomet nuostoliai bus minimalūs, tačiau blogų kortų apsuptyje reikėtų ruoštis blogiausiam.
* Stipri konkurencija, slapta priešų paieška. Pažadų nevykdymas, netikėtas atleidimas.*seksualumas be meilės (kartais iškrypimai), prisirišimo ar šiltų jausmų. Manipuliacija, spaudimas, bandymas ištraukti kažkokios naudos, kiekvienam svarbūs jo interesai.*užkrečiamos ligos, onkologija. Paslėptos ligos kurias sunku aptikti.
*saugokite savo daiktus, būkite savanaudiškas ir ginkite tik savo interesus. Altruizmas gali jums tik pakenkti.

#24*Širdis
*
Laimė, meilė, džiaugsmas, darnūs santykiai.Iliuzijos.Simpatija, malonumas.Širdies santykiai, nuoširdus susitarimas.Širdies ir venerinės ligos.
*Venus, 7house
*Kaip santykiai įtakoja gyvenimą? Kokia situacija romantiškoje sferoje?
*Taip
*
ŠIRDIS korta – meilės, sąžinės korta. Meilė, simpatija, harmoningi santykiai, draugiški santykiai, sutarimas, širdies reikalai, emocinis komfortas. Vienintelis minusas, kad yra iliuzija. Viskas puiku. Senovėje manyta, kad širdis proto buveinė, protas tik padėjo širdžiai priimti sprendimus. Žmogus galvojo širdimi, gyveno širdimi, sprendimus priimdavo širdimi. Emocionalumas nebuvo neigiama savybė. Užuojauta. Egiptiečiai balzamuodami išimdavo daugelį organų, o širdį palikdavo. Actekai išpjaudavo širdį, todėl, kad tai turėjo ryšį su saule, gyvenimo būsena ir t.t. Valgė širdį, kad sužinotų priešų paslaptis. Jei dėlionėje iškrito širdis, ar yra arti klausiančiojo kortos šioje situacijoje svarbūs jausmai, emocijos, aistros, išgyvenimai. Šalia blogų kortų gali reikšti abejingumą, šaltumą, nutolimą.
* Verslas paremtas gerais santykiais, greičiausiai gauni atlygį ne dėl padaryto darbo, kad su tavimi gerai elgiasi, ar klientai tave myli.*Simpatija, meilė, draugystė, harmoningi santykiai.*Sveikata greičiausiai gera, tačiau gali būti širdies ligos (nebūtinai). Meilės keliu perduodamos ligos.
*Įsiklausykite į širdies patarimus, pirmiausia vadovaukitės jausmais, o tik tada pasikliaukite protu.
#25*Žiedas
*
Grandinės kilpa – santuoka, sąjunga, skola, įsipareigojimai.Apribojimai.Priklausomybė grupei.Susitarimas.
*Venus, Taurus
*Kokie yra įsipareigojimai (romantiniai ar kitokie)?
*Galbūt
*
ŽIEDAS korta – perkeltine prasme tai grandinės žiedas, mes uždedame ant savęs grandines, savu noru apribojame savo veiksmus. Tai nėra emocionali sąjunga, tai sąjunga kuri siejama su skola, įsipareigojimais, apribojimais. Gali būti vedybos iš išskaičiavimo, disciplina, lojalumas, ištikimybė. Griežti įsipareigojimai (negaliu palikti, neesu laisvas). Grandinės kilpa – jungiami į vieningą tikslą (gali priklausyti kokiai nors grupei). Tai statuso daiktas, todėl kartais gali reikšti aukštą socialinę padėtį visuomenėje. Išminties, rimtumo korta. Žmogus veikia apskaičiavęs, o ne emocijų vedamas. Žiedas esantis šalia klausiančiojo kortos – geras ženklas, o toliau – neigiamas, ypač jei apsuptas neigiamų kortų. Gali reikšti ryšių, sąjungos nutraukimą.
*Tvirti, darnūs, vieningi santykiai. Geras kolektyvas, gera atmosfera darbe. Pelningos sutarties sudarymas.*Tvirti santykiai, įsimylėjimo ir meilikavimo periodas.* kreiptis į liaudies gydytojus.
*Verta pamąstyti apie sąjungą, partnerystę, ji gali būti jums naudinga.
#26*Knyga
*
Paslaptingos žinios.Mokslas, studijavimas.Intelektas.Intelektualiniai klausimai (veikla).Proto žaidimai.Vyriausybės dokumentai.
*Mercury, Pisces
*Koks išsilavinimas, žinios reikalingos / turimos? Kokios paslaptys?
*Galbūt
*
KNYGA korta – žinios ir paslaptis. Kartais ši korta siejama su Likimo knyga. Šalia klausiančiojo kortos esanti knyga reiškia, kad paslaptis yra reikšminga, o kuo toliau, tuo nereikšmingesnė. Dažniausiai paslaptį nurodo greta esančios kortos. Dažnai pasirodžiusi ši korta dėlionėje reiškia, kad teks mokytis, mąstyti.
* tinkamai išstudijuoti verslo galimybes. Gilios žinios padės pasiekti sėkmę. Gali būti žmogus vykdo neįprastas slaptas užduotis. Gali būti šnipinėjimas.*santykiuose neaiškumai, paslaptys.*Reikėtų paskaityti su sveikata susijusias knygas ar enciklopedijas (galite rasti reikiamos informacijos). Pervargimas, akių, galvos ligos.
*priimant sprendimą viską gerai apgalvokite, išsiaiškinkite. Savo paslapčių nevertėtų atskleisti kitiems.
#27*Laiškas
*
Naujienos, pranešimai.Oficialūs dokumentai.Lėta korta (lyginant su raiteliu).Laiškas, tai knygos puslapis.
*Mercury, 3 house
*Kokia komunikacija? Kas turi būti perduota ar suprasta?
*Galbūt
*
LAIŠKAS korta – dubliuojanti knygą ir raitelį, tačiau raitelio žinios dažniausiai nėra oficialios. Tačiau lyginant su Raitelio korta Laiškas žymiai lėtesnė korta. Reikia žiūrėti į aplinkines kortas, kadangi ši korta klausiančiajam yra neutrali. Dažnai ši korta reiškia – atneštą laišką, dokumentus, ataskaitos, kvietimus, sutartis, kažkokia tai informacija. Jei laiško kortą supa teigiamos kortos tai žinios bus geros, o jei neigiamos – blogos. Kuo Laiško korta arčiau klausiančiojo kortos tuo žinios jam bus svarbesnės. Teismo procese tai gali reikšti net ir nuosprendį.
* Pakvietimas į naujas pareigas. Kvietimas bendradarbiauti.*Malonūs santykiai. Galite gauti žinią nuo mylimo žmogaus. Prisipažinimas meilėje.*Ligos lapas, siuntimas į gydymo įstaigą, sanatoriją.
*gali ateiti žinia. Peržiūrėkite oficialius dokumentus, susitvarkykite juos.
#28*Vyras
*
Signifikatorius, jis.
*Sun, Mars
*Kas centre situacijos? Kaip partnerė įtakoja situaciją?
*Galbūt
*
VYRAS korta – jaunuolis, vyras. Tai klausiančiojo (signifikatoriaus) korta. Kitų kortų atžvilgiu šios kortos padėtis yra labai svarbi. Rečiau pasitaikantis variantas tai vyras labiausiai įtakojantis šią situaciją. Ši korta gali reikšti JAN savybes – jėga, drąsa, ryžtas, valia, atkaklumas, atsakingumas, racionalumas. Pranašaujant moteriai ši korta gali reikšti jai artimą žmogų – vyrą, tėvą, brolį, bendradarbį, draugą, meilužį. Koks tai personažas nusako būrimo metu užduotas klausimas.
* Mokėjimas ryžtingai veikti, organizatoriaus gabumai. Judėjimas pirmyn. Greiti, netikėti pinigai. Pinigai gauti aktyviai veikiant.*Stipri, nuoširdi meilė, rimti santykiai. Verta jūsų dėmesio asmenybė.*Gali būti problemos su širdimi, potencija. Vyriški lytiniai organai ir urologija.
*demonstruoti vyriškas savybes (drąsa, ryžtas, atsakingumas ir t.t.), esant būtinybei panaudokite jėgą.
#29*Moteris
*
Signifikatorius, ji.
*Moon, Venus
*Kas centre situacijos? Kaip partneris įtakoja situaciją?
*Galbūt
*
MOTERIS korta – klausianti moteris ar mergina. Pranašaujant vyrui tai jo gyvenime svarbi moteris, žmona, mama, sesuo, draugė, bendradarbė. Jei dėlionėje nėra klausiančiojo kortos, tada ši korta gali reikšti moteriškąjį pradą – švelnumas, rūpestingumas, meilė, intuicija, silpnumas, nuolaidumas. O kartu su neigiamomis kortomis gali reikšti klastą, melą, apgaulę, gudrumą. Kalbant apie santykius reikėtų žiūrėti kur randasi Moters korta, šalia Vyro kortos – artimi santykiai, toli – silpnas ryšys. Galima žiūrėti ar jie žiūri vienas į kitą, pasikliaukite intuicija kuris variantas tame būrime jums tinkamesnis.
* Stipri energija. Veiklos kaita, permainos – naujos ir svarbios. Žmogus visuomet sugebės uždirbti pinigų (tai gali būti ir su moterimi).*Permainos ir užgimimas kažko naujo meilėje. Gilus prisirišimas, artumas ir jautrumas.*Dažnas galvos svaigimas dėl rūpesčių. Moteriškos ligos – ginekologija, urologija.
*Moteriškos savybės gali jums padėti. Drąsiai demonstruokite: silpnumą, nuolaidumą, švelnumą ir t.t.
#30*Lelijos
*
Švarumas, nepriekaištingumas.Grynumas.Nekaltumas.Sąžiningumas, dorybė.Sterilumas.Garbaus amžiaus žmogus.Ilgai, negreitai.
*Saturn, Capricorn
*Kas kelia ramybės jausmą? Ar seksas ir geismas įtakoja situaciją?
*Galbūt
*
LELIJOS korta – vaisingumo ir tuo pačiu nekaltumo, skaistumo simbolis. Palaipsniui vaisingumo simbolis dingsta ir lieka švara, nekaltumas, sąžiningumas. Gali būti noras gyventi pastovioje švaroje, dažnai plauti rankas ir t.t. Moralinė švara. Lilija – iškilmingas įvykis, kažkas svarbaus, pabrėžiančio. Tai garbus amžius, ne senelis ir ne jaunuolis. Vienintelis trūkumas, kad tai gali užtrukti, lėtai, neskubant. Greta klausiančiojo kortos reiškia, kad jį supa patikimi žmonės, jis elgiasi teisingai, su juo elgiamasi teisingai. Lelijos korta švelnina blogų kortų įtaką.
* Aukšta darbo niša. Nėra daug pinigų, bet sąžininga, premija už ilga tarnystę.
*Santykiai sąžiningi, padorūs, atviri, pasiaukojantys, platoniški.
*Problemos su kvėpavimo takais, gerklė. Gydymas homeopatija.
*elkitės sąžiningai, būkite tyri, padorūs, švarūs dvasia ir kūnu.
#31*Saulė
*
Vienas iš labiausiai palankių orakulo kortų.Sėkmė.Laimėti, išlošti.Pasiekti pageidaujamą.Šilti santykiai.
*Sun, Leo
*Kokios pergalės ir sėkmės?
*Taip
*
SAULĖS korta – viena palankiausių kortų. Greta klausiančiojo kortos ji gali reikšti: sėkmę, laimėjimą loterijoje, šiltus santykius, išspręstas problemas. Saulė reškia, kad sėkmė bus ilgalaikė, stabili, tai ilgas sėkmės periodas. Materialia prasme tai didelė moneta, o dvasinėje praregėjimas, nušvitimas. Saulė – talento, savirealizacijos, kūrybos korta. Net ir blogų kortų apsuptyje Saulės korta reikš problemų pabaigą.
* Sėkmė ir progresas. Šiltas kolektyvas ir puiki karjera. Darbe žmogus jausis kaip namuose. Piniginės įplaukos.*Laimingi santykiai, žydėjimas, pasitikėjimas. Karšti santykiai.*Gydymas šiluma (įvairios lempos, šilumos prietaisai). Kreipimasis į aukštesnes jėgas pagalbos.
*Į situaciją žiūrėkite kūrybiškai. Nepergyvenkite problemos išsispręs.
#32*Mėnulis 
*
Kintamumas, pokyčiai.Nepastovumas.Tradicijos.Sapnų ir iliuzijų pasaulis.Mėnulio pilnatis ir delčia.Kūrybiškumas.Mistika, ezoterika.Būti šešėlyje. Šviesti atspindinčia šviesa (vidutiniai žmonės).
*Moon, Cancer
*Taip
*
MĖNULIS korta – Iš vienos pusės ji skaitoma gera korta, pasisekimas, sėkmė, kaip Saulės kortoje, tik šiek tiek mažiau. Iš kitos pusės – neaiški situacija, praeities šleifas. Ši korta išreiškia pasąmonę, intuiciją, moteriškąjį pradą. Dažnai pasireiškia – būti kaip visi, neišsiskirti, nerodyti savo sėkmės, tradicijos, giminystės ryšiai, vidutiniai žmonės. Kūrybiškumas – dažniausiai mistinis, iliuzinis, instinktyvus, jausmingas, keistas. Saulė visam pasauliui, o mėnulis rajonui. Atspindyje visos katės pilkos. Svarbu kokių kortų apsuptyje randasi Mėnulio korta. Blogų kortų apsuptyje reikš nesugebėjimą intuityviai jausti, kūrybiškumo stoką, nestabilią psichiką, nepastovumą, liūdesį, o gerų kortų apsuptyje atvirkščiai – kūrybiškumą, mistiškumą, įsijautimą, ramumą, jaukumą.
* Nedidelis pelnas. Stabilumas, taip kaip yra dabar, tačiau neilgam, situacija gali keistis.*Romantiškumas. Pavydi meilė. Kažkas iš partnerių bijo vienatvės. Psichiniai išpuoliai ant partnerio kurie gali išprovokuoti skyrybas.*Sveikata nėra gera, silpna, lengvai galima susirgti. Psichinės ligos.
*vadovautis intuicija, prisitaikyti prie situacijos.
#33*Raktas
*
Raktas atveria: galimybes, naujus kelius – duris, informaciją.Raktas: į širdį, sėkmę.Pagrindinis veikėjas.Auksinis raktelis.Atradimas, pradžia.Išeitis.
*Uranus North Lunar Nodes
*Kas turi būti atskleista? Kas užrakinta dabar?
*Taip
*
RAKTAS korta – galimybė atidaryti įvairias duris, bet gali rinktis daryti tai ar ne. Didelė sėkmė, pasiekimas, priėjimas prie žinių, turtų, geresnio likimo, tikslo, pažinimo. Naujos technologijos, galimybės, naujas uždarbis, nauji santykiai, gera sveikata. Paslaptis – galima atverti, ar užrakinti. Gali būti, kad tai nėra nauja, bet kas buvo seniau pereina į kitą lygmenį, vystosi – nesustojo, neužšalo. Šalia klausiančiojo kortos reiškia, kad žmogus ras išeitį iš susiklosčiusios situacijos. O pačią situaciją nusako greta esančios kortos. Rakto korta gali nurodyti, kad turite elgtis ryžtingai, nedelsdami imtis spręsti iškilusias problemas.
* Tai naujų galimybių raktas. Pasisekimas ir pripažinimas. Gyvenime gali reikšti juvelyrinį darbą, įgudusį meistrą. Tai pastovūs dideli pinigai. Prieaugis, įplaukos, lobis ir mokėjimas uždirbti pinigus.Pasitikėjimas. Tai gali būti naujos, puikios meilės sąjungos pradžia, ar laimės jau egzistuojančios sąjungos viršūnė.Dažniausiai gera. Tai gali būti raktas į didelę ligoninės palatą ar išėjimą iš jos.
*problemą galite išspręsti, ji išsprendžiama. Atsakymą galite rasti, reikia tik jo ieškoti. Tai darykite ryžtingai.
#34*Žuvys
*
Pelnas, turtas.Kaip žuvis vandenyje.Laisvė ir nepriklausomybė.Sugauti.Mosuoti užpakaliu / slidus.Tylus kaip žuvis / saugoti paslaptis.
*Jupiter, Gemini
*Kokia finansinė būsena?
*Taip
*
ŽUVYS korta – gera korta, materialinės sėkmės, finansų simbolis. Kaip žuvis vandenyje – gera savijauta, situacijos valdymas. Ši korta ypač puiki materialiais klausimais, reiškianti pinigines įplaukas, pelną, turtą, sėkmingą verslą. Vaisingumas, dažniausiai kaip pelno išraiška. Judantys pinigai versle. Viskas kas susiję su jūra, pervežimas. Intuicija – rečiau pasitaikanti reikšmė. Šios kortos finansinė sėkmė gali priklausyti ir nuo šalia esančių kortų.
* Pelnas, sėkmingas verslas, piniginės įplaukos.*Gilūs, stiprūs jausmai, tačiau gali būti ir šiek tiek savanaudiški (vedybos iš išskaičiavimo).*Instinktas palaikyti gerą sveikatą. Gali būti gydymas vandeniu. Akys. Jei kalba eina apie gydymą – gydymas bus brangus.
*ieškoti tokios vietos kur jaustumėtės kaip žuvis vandenyje – puikiai, gerai.
#35*Inkaras
*
Stabilumas, patikimumas, pastovumas.Inkaras = tikėjimas = ištikimas = pasitikėjimas.Pasiekti tikslą.Rami įlanka.Teigiama korta.Ilgas, palankus, saugus laikotarpis.
*Saturn, 6-house
*Kas suteikia stabilumą, komfortą, prisirišimo jausmą? 
*Taip

*
INKARAS korta – pastovumas, stabilumas, saugumas, viltis. Inkaro korta laikoma palankia korta klausiančiajam. Judėjimas, vystymasis sustojo, tačiau žmogus ir nenori judėti. Tai ramus, nuoseklus, taikus gyvenimo periodas. Realizuota tai ko siekiai. Saugi, stabili vieta, o tuo pačiu stabilus verslas, stabilūs santykiai, gera sveikata, stabili situacija. Galbūt ši korta nuobodi, nėra avantiūros, tačiau žmogui to jau nebereikia. Blogų kortų apsuptyje gali reikšti nesaugumą, nestabilumą gyvenime.
* Sėkmė ir projekto įgyvendinimas, piniginės įplaukos ir pinigų saugumas.*pasitikėjimas, ištikimybė, santykių stabilumas.*Liga baigė progresuoti, stabili, gera savijauta. Kartais ši korta gali rodyti lovos režimą.
*Ramiai atsisėskite ir džiaukitės tuo ką turite.
#36*Kryžius
*
Greičiausiai kapas, o ne apsauga.Nešti kryžių (našta).Uždėti kryžių (pabaiga, užbaigimas).Kentėti ant kryžiaus (Kristaus kančia – religija karma, dalia, sunkus likimas).Neigiama korta.Liga, mirtis, laisvės praradimas.
*Pluto, 12 house
*Kokios atsakomybės, naštos?
*Ne
*
KRYŽIUS korta – nepalanki korta klausiančiajam, karmos korta, perspėjantis ženklas. Kuo arčiau ši korta klausiančiojo kortos – sunkesni išbandymai klausiančiajam. Esminis šios kortos simbolis tai pastatyti kryžių (santykiuose, versle). Kryžius kuris statomas ant kapo. Nešti savo kryžių (iškrito nelengva dalia) – ligos, įgimtos ligos, laisvės praradimas.
* sunkumai versle, netektys praradimai.*rimtas išbandymas santykiuose.*Sunkios ligos, karminės ligos, kurias labai sunku išgydyti, o kartais neįmanoma to padaryti.
*Gali būti, kad teks nešti kryžių iki galo – klausimas lengvai nebus išspręstas. Antra – padėkite kryžių ties šiuo klausimu.
